FİZİBİLİTE RAPORU

Projenin Adı: Meeting Uygulaması

Projenin Amacı:
Meeting Uygulaması projesi, kullanıcıların farklı platformlardan (web, mobil, masaüstü) hızlı, güvenli ve kolay şekilde toplantı oluşturmasını ve bu toplantılara katılmasını sağlamayı amaçlamaktadır. Temel hedef, kullanıcıya sade ama etkili bir toplantı deneyimi sunmaktır.

Hedef Kitle:
Kurumlar, eğitim kurumları, şirketler, bireysel kullanıcılar

Teknik Olarak Yapılabilir Mi?
Teknik olarak bu proje, hazır gerçek zamanlı iletişim (RTC) SDK’ları (Agora, WebRTC vb.) kullanılarak geliştirilebilir. Web, mobil ve masaüstü platformlarda çalışan sürümleri yapılabilir.

Yasal Açıdan Sıkıntılar Var Mı?
Proje kapsamında kullanıcı verileri açık şekilde paylaşılmayacak, veri güvenliği sağlanacaktır. Kullanıcı verileri KVKK ve benzeri veri koruma yasalarına uygun şekilde saklanacaktır.

Rakiplerin Durumu Nedir?
Zoom, Google Meet gibi büyük rakipler olsa da bu uygulama daha sade, hızlı ve özelleştirilebilir yapısıyla farklı bir kullanıcı kitlesine hitap edecektir. Özellikle küçük ve orta ölçekli işletmelere uygun fiyatlı bir alternatif olacaktır.

Projenin Karlılık Durumu Nasıldır?
Proje freemium (ücretsiz temel + ücretli premium) modeliyle pazara sunulabilir.
- Aylık 100 TL premium üye ücretiyle, 1.000 aktif kullanıcıdan aylık 100.000 TL gelir hedeflenebilir.
- Ek olarak kurumsal paketler sunularak gelir artırılabilir.
- Sunucu ve SDK maliyetleri aylık yaklaşık 30.000 TL civarında olacaktır.
Bu durumda ilk yıl için yaklaşık gelir: 100.000 TL x 12 = 1.200.000 TL
İlk yıl için yaklaşık gider: 30.000 TL x 12 = 360.000 TL
Yıllık tahmini kâr: 1.200.000 TL - 360.000 TL = 840.000 TL
Bu, projenin karlı bir yatırım olabileceğini göstermektedir.

Riskler Nelerdir?
- Kullanıcıların mevcut uygulamalara alışık olması (Zoom, Google Meet vs.)
- Gerçek zamanlı bağlantı kalitesinin SDK’ya bağlı olması
- Rekabetin yüksek olması
Ancak sade arayüz, düşük maliyet, kullanım kolaylığı ile bu riskler azaltılabilir.

Sonuç:
Yapılan fizibilite çalışmasında projenin teknik olarak uygulanabilir olduğu, yasalarla uyumlu olduğu ve karlılık açısından uygun olduğu görülmüştür. Rekabet riski olsa da hedef kitlenin ihtiyaçlarına göre konumlandırma ile bu riskler aşılabilir.

Tüm bunlar değerlendirildiğinde projenin yapılması uygundur.

İbrahim Halil Acar  
.../.../25
